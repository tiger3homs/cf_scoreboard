Officialprincipen
En förvaltningsmyndighet bär det yttersta ansvaret för att ett ärende blir ordentligt utrett. Ett omfattande ärende kräver omfattande utredning och vice versa. 23§ FL.


Offentlighetsprincipen
Innebär att allmänheten har rätt till insyn om det är en allmän handling som inte är sekretessbelagt. Enskilda ska ha tillgång till information om staten/kommunens verksamhet.


Legalitetsprincipen
Den offentliga makten utövas under lagarna och myndigheterna måste ha stöd i lag för sina beslut. Inga beslut får fattas som inte finns lagstadgat.


Objektivitetsprincipen
Alla fall ska behandlas lika av myndigheter och domstolar samt grunda sig på omständigheter relevanta för fallet och utan hänsyn till personliga sympatier.
Myndigheterna ska i sin verksamhet vara osaklig och opartisk i sitt myndighetsutövande.


Likhetsprincipen
Innebär att alla är lika inför lagen och att lika fall ska bli behandlade lika. Principen innebär dock inte att alla beslut ska vara lika, utan att fall där de sakliga förutsättningarna är lika, ska bli bedömda på samma sätt. Likhetsprincipen går emellertid en bit längre än objektivitetsprincipen genom att den ställer upp ett krav på konsekvens. Finns i regeringsformen.


Partsinsyn
En part har rätt att ta del av allt material som har tillförts ett ärende (10 § FL och 10 kap 3§ OSL). Syftet är att man som part ska kunna få en fullständig insyn i allt beslutsunderlag i form av handlingar och annat utredningsmaterial.


Partsbehörighet
Att kunna vara part i rättegång. Gäller alla människor.


Laga kraft
En dom vinner laga kraft när den inte längre kan överklagas.


Proportionalitetsprincipen
En rättssäkerhetsprincip som innebär att en myndighet inte får använda mer ingripande åtgärder än vad som krävs med hänsyn till ändamålet. En åtgärd får vidtas mot en person bara om skälen för åtgärden uppväger det besvär som åtgärden innebär för den som drabbas.


Självständighetsprincipen
Innebär att ingen myndighet får bestämma hur en förvaltningsmyndighet i ett särskilt fall ska besluta i ett ärende som rör myndighetsutövning mot en enskild eller tillämpning av lag. Förvaltningsmyndigheten ska självständigt fatta beslut. 12:2 RF


Grundläggande demokratiska principen
Det är folket som är uppdragsgivare och det ställer krav på effektivitet och hushållning med statens finanser samt på god service till allmänheten.


Principen om fri åsiktsbildning
Varje medborgare är enligt RF gentemot det allmänna tillförsäkrad yttrandefrihet, informationsfrihet, mötesfrihet, demonstrationsfrihet, föreningsfrihet och religionsfrihet. Dessa kallas även för opinionsfriheterna.


Princip om respekt
respekt för alla människors lika värde och för den enskilda människans frihet och värdighet. Det allmänna ska motverka diskriminering av människor pga kön, hudfärg, nationellt eller etniskt ursprung, språklig eller religiös tillhörighet, funktionshinder, sexuell läggning, ålder eller en annan omständighet som gäller den enskilde som person.


Princip om effektivitet och Service
Myndigheterna ska tjäna medborgare och inte tvärt om. Den offentliga verksamheten ska bedrivas på ett effektivt sätt.

Myndigheterna har serviceskyldighet gentemot enskilda individer som allmänheten i stort. 6§ FL. Inom serviceskyldigheten ingår: frågor som enskilda ställer ska besvaras så snart som möjligt, formella frågor angående ansökan, handlingar osv, upplysningar till den enskilde, upplysningar, råd m.m. Serviceplikten gäller endast frågor som rör myndighetens verksamhetsområde.

I serviceplikten ingår även att myndigheten ska hjälpa enskild som av misstag vänt sig till fel myndighet.


Vilka är utgångspunkterna i förvaltningsrätten?
- Opartiskt
- Samverka mellan myndigheter
- Snabb och enkel handläggning
- Kommunikationsskyldighet
- Utredningsskyldighet


Vad är allmän förvaltningsrätt?
Avser förfaranden hos förvaltningsmyndigheter och är i princip gemensam för alla sakområden. Det är samma regler som ska tillämpas oavsett vilken myndighet det handlar om och oavsett vilket ämnesområde ärendet rör. EU-rätten tillämpas i samband med den nationella rätten.


Vad är Speciell förvaltningsrätt?
Miljörätt, socialrätt, socialförsäkringsrätt, plan och byggrätt, hälso- och sjukvård m.m. Den speciella förvaltningsrätten är mycket omfattande och till stora delar reglerad genom EU-rätt, antingen i förordningar eller via direktiv.


Är riksdagen/kommunfullmäktige/regionfullmäktige myndigheter?
Nej, de är beslutsfattande församlingar och politiskt valda organ.


Är regeringen/ domstolarna myndigheter?
Ja, men inte förvaltningsmyndigheter.


Vilka är förvaltningsdomstolarna?
Förvaltningsrätt, kammarrätt, högsta förvaltningsdomstolen


Vad är förvaltningsrätten och kammarrättens funktion?
Att skipa rätt, se till att lagarna följs.


Vad är HFD.s funktion?
Att skapa rätt, HFD har till huvudgift att skapa prejudikat dvs vägledande rättsfall om hur likartade ärenden och mål ska bedömas. Krävs prövningstillstånd för att HFD ska pröva en dom från kammarrätten.
Prövningstillstånd ges i princip endast när detta behövs för att vägleda myndigheter och lägre domstolar.


Vad är förvaltningsmyndigheter?
Förvaltningsmyndigheterna är ett samlingsbegrepp för alla myndigheter utom regeringen och domstolarna. Förvaltningsmyndigheterna kan vara såväl statliga som kommunala. Skatteverket, Försäkringskassan och Kronofogdemyndigheten är exempel på förvaltningsmyndigheter.


det allmänna
Staten, regionerna och kommunerna och de är offentligrättslig juridisk person. (ej jämförbara med vanliga juridiska personer)


nåd
En brottspåföljd i enskilt fall kan mildras eller helt falla bort.


Abolition
beslut av regeringen att ett visst brott inte skall utredas vidare och att åtal inte skall väckas


Dispens
Befrielse i enskilt fall från eljest gällande föreskrift, villkor eller förpliktelse.


Myndighetsutövning
Bindande beslut som myndigheter fattar gällande den enskilda gällande förmån, rättighet, skyldighet, disciplinpåföljd, avskedande eller annat jämförbart förhållande.

Centralt för att det ska vara fråga om en myndighetsutövning är alltså att den enskilde befinner sig i en beroendeställning till myndigheten.


Faktisk verksamhet
Allt som egentligen är utöver myndighetsutövning, kan vara att sitta som receptionist, upphandling och avtal för verksamheten, m.m.


Samverkan mellan myndigheter
varje myndighet inom sitt verksamhetsområde ska samverka med andra myndigheter. Gäller all verksamhet hos förvaltningsmyndigheterna, alltså inte bara handläggning. 8§ FL


Det finns 3 olika typer av myndigheter, vilka?
1. Enrådsmyndigheter- som leds av en myndighetschef. (vanligaste)
2. Styrelsemyndigheter- som leds av en styrelse
3. Nämndmyndigheter- som leds av en nämnd.


Vilka 3 olika typer av ansvar kan fel/försummelse i tjänsten leda till?
Disciplinansvar, straffansvar och skadeståndsansvar.


Vad menas med att den svenska förvaltningen är decentraliserad?
Den svenska förvaltningen är fördelad i flera olika myndigheter. Den är utspridd.


bemyndigande
Innebär en tilldelning av befogenhet. Kompetensfördelning


Jäv
En rätts- eller beslutssituation där en person kan tänkas vara partisk eller där det finns någon särskild omständighet som kan rubba förtroendet för personens opartiskhet.


Intresse/ närstående jäv
Om ärendets utgång medför en nytta eller skada för den som hanterar ärendet.
Kan vara att en närstående är handläggare och kan påverkas av beslutet (familjemedlemmar).


Partsjäv
När saken i ärendet berör handläggaren.


Ställföreträdande jäv
Om den som är med i handläggningen av ett ärende varit ställföreträde eller ombud för den enskilde i ett annat ärende.


Tvåinstans jäv
Om en handläggare arbetat med samma ärende på ett tidigare arbete får hen ej handlägga det igen.


Delikatessjäv
Innebär att handläggaren kan vara jävig om det finns någon annan omständighet som gör att din opartiskhet i ärendet kan ifrågasättas


Subjektiv opartiskhet
Menas att en tjänsteman rent faktiskt inte har en förutsatt mening eller en önskan att främja något ovidkommande intresse.


Objektiv opartiskhet
Avses i stället att det finns garantier för att varje legitimt tvivel i detta hänseende kan uteslutas. För att avgöra om det föreligger en objektiv opartiskhet måste ställning tas om det till om det finns en rimlig grund för objektiv iakttagare att befara en partisk hållning hos tjänstemannen.


Beredningsbeslut
Är ett beslut som är under handläggning.


Intermistiskt beslut
Ett beslut som gäller tills det slutgiltiga beslutet kommer. Ex ett omhändertagande av ett körkort av en polis.


Ex officio
När en myndighet initierar ett ärende. T.ex. socialtjänsten, polismyndigheten m.m.


Bevis
Är något som talar för att det förhåller sig på ett visst sätt. Ex läkarintyg, avtal, foto m.m.


Bevisbörda
Avses vem som ansvarar för att visa ett visst förhållande föreligger. Om den enskilde ansöker om något är det den enskilde som har bevisbörda. Den enskilde ska visa sin rätt till olika förmåner och tillstånd.

Myndigheten har bevisbördan vid olika ingripanden. Detta kan vara när en myndighet ska visa brister m.m. som leder till ett ingripande. Till exempel att ett tillstånd ska återkallas.


Beviskrav
Menas vilken styrka på bevisningen som krävs, alltså om det ska vara ställt utan allt rimligt tvivel, styrkt, sannolikt eller antagligt. Vilken bevisstyrka som krävs är beroende på sakens beskaffenhet i den mening att ju viktigare eller ömtåligare sak ärendet gäller, desto strängare beviskrav.


Fri bevisföring
Att bevisföringen är fri innebär att det står såväl enskilda som myndigheter att fritt välja hur något ska bevisas. Om bevisföringen är fri innebär det också att bevisvärderingen är fri.


Fri bevisvärdering
Betyder att varje beslutsfattare utifrån sin erfarenhet och kompetens får värdera bevisen och avgöra om de når upp till det beviskrav som gäller i ärendet. I bevisvärdering ska man först kolla på:
1. vad som ska bevisas och fastställa det slutliga bevistemat
2. Andra steget är att bevisen struktureras
3. Sedan ska de värdera de enskilda bevisen
4.Bevisen ska sammanvägas
5.Sedan ska man ta ställning om de uppnår beviskraven.


Dröjsmålstalan
Om ett ärende inte har avgjorts inom 6 månader får part skicka in en "dröjsmålstalan" som sätter press på myndigheten att fatta ett beslut inom 4 veckor och om dem inte väljer att ta ett beslut kan enskild överklaga till högre instans


Anhängiggörande
Att ett ärende väcks hos myndighet. Att ett ärende är anhängigt betyder inte bara att det faktiskt är under handläggning, utan även att myndigheten är skyldig att behandla det och skilja från ärendet genom ett formligt beslut.


Formell anhängighet
Formell anhängighet innebär endast att ett ärende har kommit in till myndigheten. Någon prövning i sak inte har gjorts.


Materiell anhängighet
När en myndighet är skyldig att avgöra ett ärende i sak talar man om materiell anhängighet


Privat anhängighetsavgörande
Då initiativet till ärendet kommer från en enskild person genom en ansökan.


Publik anhängighetsavgörande
Då ärendet tas upp på initiativ av en myndighet. (ex officio)


Partsbehörighet
Både fysiska och juridiska personer har partsbehörighet, men detta ska skiljas från processbehörighet. Partsbehörigheten är förknippad med rättskapacitet.

Staten, kommunen, regionerna har partsbehörighet.


Processbehörighet
En enskild fysisk person har processbehörighet, det betyder att han eller hon med rättslig verkan kan företa olika slags processuella handlingar. Undantag från processbehörighet är om han/hon är omyndig eller lider av en psykisk sjukdom, då de företrädas av en ställföreträdare.


Saklegitimerad
Att den frågan han/hon önskar få sakligt bedömt angår honom/ henne. Saklegitimation tillkommer regelmässigt den som ansöker om en förmån åt sig själv. Huvudregeln är att gynnande beslut kan meddelas bara på ansökan av vederbörande själv.


Litis pendes
är en processrättslig princip och är ett rättegångshinder. Man kan ej ha två rättsprocesser igång samtidigt för samma ärende. Om litis pendes föreligger ska mål nummer två avvisas. Rättegångsbalken 14b. "lis pendens" betyder just "pågående mål".


Gynnande beslut
Att den enskilde får sin förmån beviljad är ett gynnande beslut.


Betungande beslut
Att den enskilde får nekad förmån är ett betungande beslut.


Laglighetsprövning
Man prövar om myndigheten har tagit ett beslut utanför sina befogenheter eller i strid mot gällande lagar och regler.


Lämplighetsprövning
Man prövar beslutets lämplighet


Forum
För att ett ärende ska kunna behandlas i sak krävs det att det har anhängiggjorts och att myndigheten är behörig att befatta sig med saken, myndigheten måste vara i rätt forum. Har iniativtagaren inte vänt sig till rätt instans ska talan principiellt avvisas eller om det är möjligt lämnas över till rätt myndighet.


Negativ rättskraft
Negativ rättskraft är en rättsföljd av en dom. När en dom inte längre kan överklagas (normalt sett tre veckor efter det att den meddelades) vinner domen laga kraft. När en dom vunnit laga kraft har den också fått rättskraft. Rättskraften har två huvudsakliga funktioner.

Huvudregeln är att samma sak inte skall kunna prövas igen och som även kallas principen om ne bis in idem


Positiv rättskraft
Positiv rättskraft innebär att domen kan läggas till grund för en ny dom i framtiden, man säger alltså att domen kan få bevisverkan i ett nytt mål.


Utredningsansvar
en myndighet ska se till att ett ärende blir utrett i den omfattning som dess beskaffenhet kräver. 23§ FL


Beredning
Att förbereda ett ärende innan det går till beslut. Enskild som inleder ett ärende ska medverka genom att så långt som möjligt ge in den utredning som parten vill åberopa 23§ FL, myndigheten ska om det behövs genom påpekande och frågor verka för att parten förtydligar eller kompletterar fram.


Remiss
26 § FL, En myndighet kan inom ramen för sitt utredningsansvar enligt 23 § begära ett yttrande från en annan myndighet eller från någon enskild. Detta kallas för ett remissförfarande. Genom en remiss kan myndigheten få såväl ett nödvändigt beslutsunderlag som tillföras sakkunskap som finns på annat håll, hos andra myndigheter, enskilda anslutningar eller personer. Det kan också vara ett sätt för myndigheten att kontrollera att de uppgifter de fått in stämmer.


Solfjäderremiss
Att remissen skickas ut till flera myndigheter samtidigt, skälet är för att det normalt är det snabbaste sättet.


kedjeremiss
När man vill ha utlåtanden i en viss ordning och det inte skickas ut samtidigt.


Skillnad mellan avvisa, avslå och avskriva ett ärende
Avvisa: Myndighetens beslut att inte ta upp ärendet till prövning i sak t.ex. om den
person som klagat inte har behörighet att överklaga eller om myndigheten inte är rätt
myndighet.
Avslå: Att avgöra ärendet i sak genom att säga nej till det som begärs.
Avskriva: Att besluta att avbryta ärendets handläggning utan att pröva det i sak t.ex.
om klaganden återkallat sitt överklagande


Klagorätt
Det är två krav som ska vara uppfyllda för att hen ska ha klagorätt, att beslutet ska angå den som klagar (sak legitimation) och att beslutet ska ha gått denna emot.


Talerätt
Talerätt är rätten att föra talan inför domstol i en rättslig angelägenhet. Att ha rätt att vara part i rättegång kallas att vara partsbehörig. För att vara partsbehörig måste man ha ett av rättsordningen erkänt intresse i den sak som rättegången gäller. Detta innebär att man har talerätt.


Byråkratiska beslutformen
Beslutanderätten utövas av en enda person, sådana ärenden som ska beslutas av en myndighetschef. Vanligaste beslutsformen i statliga förvaltningsmyndigheter och inom kommunala förvaltningar.


Kollektiva beslutsformen
En grupp gemensamt beslutar, förutsätter att ledamöterna träffas och överlägger med varandra.
- Majoriteten bestämmer, oftast beslutsför om minst hälften av ledamöterna närvarar
- 30§ den som har avvikande mening kan reservera sig, antecknas då
- Vanlig beslutsform i fullmäktige, kommunala nämnder samt statliga myndigheter med
styrelser
- Ordförande presenterar de olika förslag som finns,
- Sedan röstar alla närvarande ja eller nej,
- Om ingen begär omröstning enl. 29§ blir det beslutet som röstades fram
- Omröstning gäller enkel majoritet, ordförande har utslagsröst vid lika röstetal.


Kollegiala beslut
En grupp gemensamt beslutar, förutsätter att ledamöterna träffas och överlägger med
varandra.
- Majoriteten bestämmer, oftast beslutsför om minst hälften av ledamöterna närvarar
- Finns ej behov av rätt att reservera sig enligt 30§, istället är det tillräckligt att man
röstat för en annan utgång för att undvika medansvar


Automatiserade beslut
- Vanligt inom förvaltning där man hanterar mycket stort antal ärenden årligen, ex i
Försäkringskassan.
- Avsett att skapa bättre förutsättningar för en fortsatt utveckling av den digitala
förvaltningen.


Motiveringsskyldighet
Förvaltningsmyndighet skall motivera sina slutliga beslut, dvs beslut i sak (huvudsaken) samt beslut om avvisning, avskrivning och återförvisning varvid myndigheten skiljer sig från ärendet. Viktigt så man ser att lika fall döms lika, viktigt allmänt också för förtroendet

Undantag från motiveringsskyldigheten: Uppenbart obehövligt, beslutet avser anställning, nödvändigt med hänsyn av rikes säkerhet, ärendet är brådskande, Ärendet gäller meddelande av föreskrifter som avses 8 kap RF och det inte är fråga om prövning i högre instans efter överklagande.


Ändring av beslut
Ett beslut kan ändras fritt fram till den tidpunkt beslutet har expedierats.
Ett förvaltningsbeslut kan komma att ändras med stöd av ett flertal olika alternativ.
• Överklagande/besvär till högre instans.
• Självrättelse
• Omprövning
• Resning


Rättelse 36§ FL
Uppenbar oriktighet pga. skrivfel, räknefel eller liknande förbiseendefel av myndigheten eller annan tex part. Gäller endast lätt konstaterbara fel. Rättelse kan ske efter begäran av part eller ex officio


Beslut får ändras, 37§ FL
Gäller beslut som myndighet meddelat som är första instans. Får ändra ett beslut om felaktigt pga att det har tillkommit nya omständigheter eller av annan anledning.


Beslut ska ändras, 38§ FL
En myndighet ska ändra ett beslut som den har meddelat som första instans om:
1. den anser att beslutet är uppenbart felaktigt i något väsentligt hänseende på grund av
att det har tillkommit nya omständigheter eller av någon annan anledning, och
2. beslutet kan ändras snabbt och enkelt och utan att det blir till nackdel för någon
enskild part.
p.1 det ska alltså vara lätt för myndigheten att konstatera att beslutet är fel, om det behöver utredas är det inte uppenbart fel.


Res judicata
har domstol prövat frågan är ny prövning utesluten. Gäller i civil- och straffprocess men något annorlunda i förvaltningsprocess. Förvaltningsmål vinner inte rättskraft (undantag, tex skatteärenden socialförsäkrings- och migrationsärenden).


Verkställighet 35§ FL
Huvudregel, beslut får verkställas när de vunnit laga kraft. Den enskildes rättssäkerhet.
- Beslut som är överklagbara vinner laga kraft när överklagandetiden gått ut
- Beslut som inte får överklagas vinner laga kraft omedelbart
- (Undantag bl.a. i specialförfattningar & FL 35 §.)


Påtryckningsmedel
Straff- och sanktionsavgifter, vite, tvångsutförande, handräckning av polismyndighet och kronofogden m.m.


Överklagande
Formella kraven för att överklaga är lågt ställda, tanken är att enskilda ska kunna överklaga
utan att anlita juridiskt ombud. Ingen ska heller behöva avstå från att överklaga pga
ekonomiska skäl. Att anlita rättsmedlet är kostnadsfritt och i förvaltningsprocess finns inget
ansvar för rättegångskostnader.
Måste kolla i spec. lagstiftning om var överklagandet ska ske, pga FL:s subsidiaritet
